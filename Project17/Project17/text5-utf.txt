Brittisk polis hittade olaglig bitcoingruva

Brittisk polis var på jakt efter en möjlig cannabisodling när man i
mitten av maj hittade en illegal bitcoingruva med omkring 100 datorer
i ett industriområde i utkanten av Birmingham. Det skriver polisen i
West Midlands i en uppdatering på sin hemsida. Verksamheten har stulit
el från det fasta nätet för hundratusentals kronor, skriver CNBC.

Den brytning, eller "mining", som sker i kryptosammanhang har
ingenting med gruvdrift att göra. I stället handlar det om särskilda
datorer som utformats för att lösa de komplexa matematiska ekvationer
som ligger till grund för transaktioner i bitcoin-systemet.
